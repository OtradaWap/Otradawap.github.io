<!DOCTYPE html>
<html lang="ru">
<head>
<title>Отрада. Православная Келия. Святой князь Олегъ</title>
<meta  charset="utf-8">
<meta name="viewport" content="width=device-width, minimum-scale=1, maximum-scale=1">
<link rel="icon" type="image/png" href="/favicon.png">
<link rel="stylesheet" href="/css/style.css">
</head>

<body>

<header>
<span style="font-size:1.2em; color:#00008c">
<b>Пресвятая Богородица <br>
<img src="/logo.png" alt="Отрада"><br> 
спаси нас!</b>
</span>
</header>

<main>

<div class="str">

<h1>Отрада. Православная Келия. Святой князь Олегъ</h1>

<p>
<a href="/Keliya/img/SvOleg.jpg">
<img src="/Keliya/img/SvOlegmin.jpg" alt="SvOleg" style="margin:10px; text-align:center; margin: auto; display: block;"></a><br>
<b>День Празднования Памяти Святого благоверного князя Олега 03 октября нашего времени.
</b>
<br><br>
<b>Тропарь гл.8</b>
<br><br>
От юности возлюбив Христа всем сердцем, преподобне / славу земную, яко преходящу, оставил еси / и царство земное в ничтоже вменивше, / лику инок радостно причелся еси / и труды многими град Брянск, аки солнце пресветло, озарил еси: / тем, быв Троицы украшение, моли, княже Олеже, Христа Бога, спастися душам нашим.
<br><br>
<b>Кондак гл.4</b>
<br><br>
Уподобился еси плодоносней леторасли от корене честнаго, Олеже благородне,/ истину возлюбив и нетленный Христов живот./ Темже молитвою, бдением и пощением светильник великий быв твоим учеником,/ просвети, блаженне, Отечество твое и спаси души наша.
<br><br>
<b>Величание</b>
<br><br>
Ублажаем Тя, / благоверне княже Олеже, / и чтим святую память твою, / ты бо молиши за нас / Христа Бога нашего.
<br><br>
<b>Молитва</b>
<br><br>
О, преподобне отче, благоверне княже Олеже, угодниче Христов усердный, молитвенниче ко Господу теплый, защитниче в бедах и утешителю в печалех неустанный! Воззри, преблаженне, мило­стивно на град твой и весю нашу виждь чада твоя, смиренно ти припадающия и служити тебе хотящия. Не отвержи требующих твоея помощи, но яко благодетель и ходатай, моли присно Господа и Бога и Спаса нашего Иисуса Христа, да благословит державу Россий­скую, в мире и благоверии я сохраняя, князи и воеводы соделывая грозны врагом, боляры наставляя, грады умножая, достояние Свое соблюдая. Вознеси, Богоносче отче наш, сие малое моление нас грешных ко Владыце Христу, да утвердит во Святей Православней Церкви живый дух Православныя веры и любве, благоче­стие непоколебимое, любомудрие кротостию растворенное, да дару­ет пастырем ревность попечения о спасении людей, во еже неверующая просветити, заблуждшия наставити, отпадшия обратити и привлещи, изряднее вся чада Церкве Православныя чисты да сохранит от мирских искушений, похотей плотских, суемудрия, суеверий и наваждений вражеских. Ей, угодниче Божий, не презри нас, молящихся тебе, но помози нам ско­рым предстательством Твоим, да всяких бед, напастей и скорбей в сей жизни временней избежавше, кончину непостыдну обрящем, и тако на земли Богоугодно поживше, жизни райския на небеси сподобимся, идеже вкупе с тобою прославим человеколюбие и щедроты в Троице славимаго Бога, Отца и Сына и Святаго Духа, во веки веков. 
Аминь.
</p>

<p><img src="/img/home.svg" alt="+"> <a href="/">Главъ</a></p>

</div>
</main>

<footer>
<div class="niz">
<img src="/img/copyleft.svg" alt="+"> 
<a href="/copyleft.html">CopyLeft</a> 
<small>2006-20</small>
</div>
</footer>

</body>
</html>
