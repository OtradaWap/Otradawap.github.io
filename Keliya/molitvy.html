<!DOCTYPE html>
<html lang="ru">
<head>
<title>Отрада. Православная Келия. Молитвы</title>
<meta  charset="utf-8">
<meta name="viewport" content="width=device-width, minimum-scale=1, maximum-scale=1">
<link rel="icon" type="image/png" href="/favicon.png">
<link rel="stylesheet" href="/css/style.css">
</head>

<body>

<header>
<span style="font-size:1.2em; color:#00008c">
<b>Пресвятая Богородица <br>
<img src="/logo.png" alt="Отрада"><br> 
спаси нас!</b>
</span>
</header>

<main>

<div class="str">


<h1>Пресвятей Богородице Отрада Молитвы</h1>

<p>
<a href="/Keliya/Otrada/Otrada1.jpg">
<img src="/Keliya/Otrada/Otrada1min.jpg" alt="+" style="margin:10px; text-align:center; margin: auto; display: block;"></a><br>
<b>Празднуется 3 февраля нашего времени</b>
<br><br>
<b>Тропарь глас 4</b>
<br><br>
Яко покров благодатный и спасительный / стяжахом честную Твою икону, Богородице, / на сию бо со умилением взирающе, Тебе вопием: / Владычице, ниспосли нам отраду и утешение, / на Тя бо упование возлагаем, грешнии и смиреннии. / На Твое предстательство надеемся, недостойнии. / Ускори нас избавити от бед и скорбей / и умоли Сына Твоего, Христа Бога нашего, // помиловати и спасти души наша.
<br><br>
<b>Кондак глас 8</b>
<br><br>
Взбранной Воеводе победительная,/ яко избавльшеся от злых,/ благодарственная восписуем Ти, раби Твои, Богородице,/ но яко имущая державу непобедимую,/ от всяких нас бед свободи, да зовем Ти:/ Радуйся, Радосте наша, / Отраду и Утешение верным дарующая.
<br><br>
<b>Величание</b>
<br><br>
Величаем Тя, / Пресвятая Дево, / Богоизбранная Отроковице, / и чтим Образ Твой Святый,/ Отраду и Утешение, / имже точиши исцеления // всем с верою притекающим.
<br><br>
<b>Молитва</b>
<br><br>
Надежда всем концем земли, Пречистая Дево Богородице, Утешение и Отрадо наша! Не гнушайся нас грешных, на Твою бо милость уповаем. Угаси пламень греховный и покаянием ороси изсохшие сердца наша. Очисти ум наш от греховных помышлений. Приими моления от души и сердца с воздыханием Тебе приносимыя. Буди Ходатаица о нас к Сыну Твоему и Богу и отврати гнев Его от нас Матерними Твоими молитвами. Укрепи в нас веру православную, вложи в нас дух страха Божия, дух смирения, терпения и любви. Душевныя и телесныя язвы исцели, утиши бурю злых нападений вражеских. Отыми бремя грехов наших и не остави нас до конца погибнути. Подаждь нам милость Твою и святое благословение Свое всем зде предстоящим и молящимся и всегда пребываяй с нами, подавая приходящим к Тебе отраду и утешение, помощь и заступление, да славим и величаем Тя вси до последняго нашего воздыхания. Аминь.
</p>

<p><img src="/img/home.svg" alt="+"> <a href="/">Главъ</a></p>

</div>
</main>


<footer>
<div class="niz">
<img src="/img/copyleft.svg" alt="+"> 
<a href="/copyleft.html">CopyLeft</a> 
<small>2006-20</small>
</div>
</footer>

</body>
</html>
